Zadatak:

Prvi dio zadatka seminarskog rada

Na temelju odabranog skupa podataka:
• napravite deskriptivnu statistiku i grafičke prikaze odabranih varijabli te korelaciju
između numeričkih varijabli;
• izaberite dvije od dolje navedenih metoda i primijenite ih za nekoliko testova na
izabranim varijablama.
o Metode:
▪ hi-kvadrat test;
▪ t-test i odgovarajući neparametarski test ukoliko nisu ispunjeni uvjeti za
primjenu t-testa;
▪ ANOVA i odgovarajući neparametarski test ukoliko nisu ispunjeni uvjeti
za njezinu primjenu te primjena post hoc testa.

Drugi dio seminarskog rada

U ovisnosti o tome je li Vaša zavisna varijabla kvantitativna ili kvalitativna, provedite linearnu, odnosno logističku regresiju. Možete koristiti sve nezavisne varijable kao prediktore ili izabrati podskup varijabli na temelju korelacijske matrice. 
Kod primjene linearne regresije prezentirajte matricu korelacija između varijabli i dijagrame rasipanja, rezultate regresijskog modela te interpretirajte koeficijent modela, signifikantnost modela i signifikantnost varijabli u modelu. Komentirajte dijagnostiku modela. Provedite proceduru izbora varijabli u modelu ako smatrate da je potrebno. 
Kod primjene logističke regresije možete reducirati skup podataka na manji broj klasa ili spojiti neke klase. Prezentirajte matricu korelacija između varijabli i dijagrame rasipanja, odredite jednadžbu modela, signifikantnost modela te signifikantnost varijabli u modelu. Interpretirajte koeficijente logističke regresije i omjere izgleda te evaluirajte model. 
